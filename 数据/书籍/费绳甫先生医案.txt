【提要】
费承祖（1851～ 1914 年），字绳甫，江苏孟河名医，费伯雄之孙，是继费伯雄之后，又一位医名卓著的大家。费氏医派起源于明季，至七世的费伯雄的医技最精，医名最著，早在清•咸丰、同治间，费伯雄即已名闻大江南北。费氏善治虚劳，其医疗特色是以平淡醇正为本，但对每个具体病例又能灵活变通，以求切中病情，所著《医醇？义》四卷为费伯雄之经验总结，立论以和缓为宗，用药戒偏戒杂，多寓神奇于平淡中，从不矜奇炫异。费绳甫在继承费氏医派平淡醇正的医疗特色外，又能兼取李东垣、朱丹溪二家之长。认为东垣补阳，丹溪补阴，实是治病两大法则，不可偏废。在治则上，强调明辨补泻寒温；在用药上，则主张轻病用轻药而不离题，重病用重药而不偾事。故其不仅善治慢性虚劳之症，又善治危重急症，在当时很负盛名。费绳甫一生忙于诊务，无暇著述。现代出版发行的《孟河费氏医案》、《孟河四家医集》等书中所记载的费绳甫医案医话，多由其后裔及门人整理而成。本抄本不知何人何时所抄。共分 25 类，173 则病案，除去前后重复的医案，实有医案 110则。从这些医案中，我们可以看出《费绳甫先生医案》抄本的一些基本情况。
与一般医案不同的是，本书的医案并无患者的姓氏、住址等一般项目，显然已经过后人的整理。整理者在症状、病机、治法和方药等方面作了记录，并从不同的角度进行了详细的分类，即使是同一则医案，也不惜花费大量的篇幅，从分类的角度重复抄录，以便对照分析研究，可见，抄录者研究费氏临床经验的良苦用心，值得仔细玩味。每则医案都只有一诊，没有复诊。尽管费氏医案涉及面广，内外妇儿各科齐全，但从分类角度来看，每一则医案都不相同。可以想见，这些医案都是从费氏大量的临证记录中精心挑选出来的有效病例，经过编辑加工，去芜存菁，再分类编排，使之条分缕析。读者通过阅读这些医案，可体会到费氏临证时辨证论治思路。

值得注意的是，抄本后所附《女科要略》是一本未完成的书稿，理法方药齐备。从其行文风格看，《女科要略》也是从费氏医案中整理加工而来的。其中部分医案也有重复，如“女子杂症”、“白带”等，显然是对《女科要略》的补充。由此可见，《费绳甫先生医案》也是一本未完成的书稿，但它只是一个初稿，是临证医疗经验的初步整理，尚未从理论上得到提高。尽管如此，吉光片羽，还是弥足珍贵的。


对于重出的医案，校注者初步作了前后校对，如文字稍有出入，但不影响文意的，就不逐一指出，以保持原抄本的风貌；对处方及剂量有出入，则在校注中提请读者注意前后对照，在学习、运用时加以比较、鉴别。排版时为避免重复过多，以参见条形式出现。

《费绳甫先生医案》仅有抄本两部，分别藏于上海中医药大学和南京中医药大学图书馆。本书据上海中医药大学图书馆所藏抄本整理。

一、经 络 病

（案 1） 肝阳上亢之势已平，肺气下降，呛咳、鼻塞、痰多、口干皆退，肢节作痛较前大减，尚未全止。湿痰入络，荣卫交阻。脉来沉滑。宜宗前法进治。甜川贝三钱瓜蒌皮三钱生苡仁三钱川萆？三钱光杏仁三钱南沙参四钱杭甘菊三钱生甘草五分地肤子三钱鲜竹茹二钱川石斛三钱茯苓皮三钱甜瓜子三钱丝瓜络三钱橘络二钱桑枝一尺
（案 2） 肝阳升腾无制，挟素蕴之湿痰流窜节络，荣卫不能通行。右手无名、小指麻木作胀，脉来沉弦而滑。治宜清肝化湿，消痰通络。甜川贝三钱瓜蒌皮三钱川石斛三钱薄橘红八分生苡仁三钱茯苓皮三钱南沙参四钱陈橘络一钱冬瓜子三钱甜杏仁三钱鲜竹茹一钱桑枝一尺

（案 3） 经谓“肝主筋”，肝阳升腾无制，挟湿痰热流窜节络，筋络缩短，手足肩臂作痛、浮肿，内热烦躁，齿痛苔黄，胸脘不舒，饮食少进，腹胀且硬。湿火痰热充塞三焦，流行之气皆阻。脉来沉弦而滑。脉症皆实，可用下夺之法，诚恐年高，气虚难支，拟养阴清火，化湿豁痰。羚羊角五分甜川贝三钱瓜蒌皮三钱生苡仁三钱海浮石三钱川萆？三钱南沙参四钱川石斛三钱薄橘红一钱炙内金三钱竹沥二两
（案 4） 湿痰流窜节络，荣卫不能通行。左肩臂酸痛，手指麻木，纳谷无多，动则气疾。湿痰阻胃，宣布无权。脉来沉弦而滑。治宜化痰通络，兼以和胃。薄橘红一钱制半夏一钱半海浮石三钱瓜蒌仁三钱嫩桑枝三钱光杏仁三钱生苡仁三钱赤茯苓三钱紫苏子一钱半甜瓜子三钱地肤子三钱五加皮二钱生熟谷芽各四钱

（案 5） 阴血久虚，肝阳上亢，挟湿痰阻塞包络，胃气宣布无权。脘闷气郁，目泪时下，肢节麻木阴酸，胸腹作胀，头眩欲跌，脉来沉弦而滑。治宜化湿消痰，清肝和胃。吉林参须五分云茯神二钱左牡蛎四钱黑料豆三钱川楝肉一钱半薄橘红一钱制半夏一钱半川贝母二钱海浮石三钱直僵蚕二钱钩钩一钱半鲜竹茹一钱
（案 6） 胸脘痞闷、气短头眩、手指麻木已退，肝阳渐平，胃气宣布。惟肾阴久亏，摄纳无权，遗精眼花，见色流精，小溲甚多，不能静坐，脉弦之象稍减，沉细如常。宜宗前法进治。吉林参须五分西洋参一钱生白芍一钱半女贞子三钱白莲须一钱生杜仲三钱黑料豆三钱广皮白五分剪芡实三钱炙内金三钱大! 参见“头眩痛”案五，“情志”案七，方中少“花龙齿二钱”。麦冬二钱荷叶一角

（案 7） 肝阳上升，挟素蕴之湿痰，阻塞胃气，宣布无权，脘闷作恶，呕吐黄水，饮食少进，肢节麻木作痛，湿痰渐化，荣卫交阻。脉来沉弦而滑。治宜清肝化痰，调和卫气。薄橘红一钱制半夏一钱半象贝母三钱冬桑叶一钱江枳实一钱赤茯苓三钱冬瓜子三钱生苡仁三钱炒竹茹一钱连翘壳八分生熟谷芽各四钱'

（案 8） 《经》谓“肝主筋”，肝阳升腾之势渐平。筋络酸痛、内热口干较前已减，尚未尽退，呛咳日久，头眩眼花，肺阴久虚，清肃无权，脉来弦细。治宜清肃肺气，兼治肝阳。北沙参四钱女贞子三钱生白芍一钱半生甘草五分生杜仲三钱川贝母三钱鲜竹茹一钱生谷芽三钱甜杏仁三钱桑枝三尺

（案 9） 阴血久虚，肝阳升腾无制，上灼胃阴，胃失降令。脘闷腹痛，内热口干，头眩且疼，肢节酸痛，腰酸带下，脉来弦细而数。治宜养血清肝，兼和胃气。大白芍一钱半左牡蛎四钱川楝肉一钱半宣木瓜一钱半生熟谷芽各四钱大麦冬三钱西洋参一钱半川石斛三钱杭菊花三钱鲜竹茹一钱瓜蒌根三钱薄橘红五分生杜仲三钱冬瓜子四钱银杏肉十粒
（案 10） 脾肾久虚，中无砥柱之权，下少生发之气，肝阳上升，挟湿痰流窜节络，荣卫不能通行。左手臂麻木，上及头面，呛咳气喘，痰阻肺气已著，脉来细弦。治宜益肾清肝，运脾化痰。黑料豆三钱女贞子三钱生杜仲三钱生白芍一钱半生甘草五分北沙参四钱川贝母三钱瓜蒌皮三钱薄橘红八分冬瓜子四钱白茯苓三钱甜杏仁三钱
（案 11） 肝阳升腾之势已缓，肺金清肃之令下行。呛咳鼻塞、痰多口干、肢节作痛较前已减，尚未尽退，湿痰入络，荣卫不能通行。脉弦略退，沉滑仍然。宜宗前法进治。象贝母三钱瓜蒌皮三钱川萆？三钱黑山栀一钱半鲜竹茹一钱半川石斛三钱地肤子三钱淡豆豉三钱茯苓皮三钱桑枝一尺甜瓜子三钱陈橘络三钱丝瓜络一钱半光杏仁三钱
（案 12） 《经》谓“脾主四肢”，脾胃久虚，湿热下注。腿足暮肿朝消，右手臂麻木，大便溏泄，甚则呛咳、口干，湿热痰上阻肺气，脉来细弦。宜健脾化湿，消痰肃肺。潞党参三钱南沙参四钱连皮苓四钱生白芍一钱半丝瓜络一钱半生白术一钱生杜仲三钱川续断二钱薄橘红一钱生熟谷芽各四钱大贝母三钱薏苡仁三钱地肤子三钱冬瓜子四钱鲜竹茹八分
二、湿热

（案 1） 湿热无从宣泄，上阻清道，肺金清肃之令不能下行。呛咳喉痛，牵引胸腹，有如带束，头面、颈项起颗结块，脉来细弦而数。清化湿热，兼肃肺气颇合，宜宗前法进治。南沙参四钱京元参一钱半鲜生地三钱瓜蒌皮三钱鲜竹茹一钱茯苓皮三钱光杏仁三钱甜川贝三钱生谷芽三钱灯芯三尺天花粉三钱地肤子三钱冬瓜子皮各三钱生草五分
（案 2） 湿热生虫。常有寸白虫!寸白虫：即绦虫，又名白虫，因其节片盈寸，色白，故名!随大便而下，或不大便，从肛门而出，脉来细缓。阴液已虚，湿热内蕴，已可概见。治宜清化湿热，并益阴清肝法。茯苓皮四钱南沙参四钱川石斛三钱大雷丸三钱使君子三钱鸡内金三钱陈鹤虱三钱冬瓜子四钱象贝母三钱陈广皮一钱桑枝一尺
（案 3） 《经》谓“肺合皮毛”，肺有湿热，散布分肉之间。体热咳嗽，肌肤起颗作痒，破碎，略有脂水，即易结痂。湿热里达表，最是佳征，必须令湿热尽透于外，肺气清肃下行。脉来浮滑。治宜清化湿热，兼肃肺气。茯苓皮三钱地肤子三钱冬瓜子三钱川石斛三钱生甘草五分大力子一钱半大杏仁三钱冬桑叶一钱半杭甘菊二钱天花粉三钱瓜蒌皮三钱黑山栀一钱半生谷芽三钱

（案 4） 脾土久虚，运化无权，湿热淆乱清浊，升降失常。胸腹胀痛，大便泄泻带红，内热口干，小溲不利，纳谷无多，脉来沉细而弦。治宜健脾化湿，兼和胃气。高丽参一钱南沙参四钱焦白术一钱生甘草五分赤茯苓三钱生白芍一钱半黄芪皮一钱半川石斛三钱冬瓜子四钱陈广皮一钱生熟谷芽各四钱荷叶一角

（案 5） 湿热下注，膀胱气化无权，小溲茎中作痛，甚则白浊时下。湿热必须清化，投补太早，禁锢湿热，无从宣泄，蕴结于中。脉来沉细。治宜清化湿热，兼养阴调气法。川萆？一钱半黑山栀一钱半肥知母一钱南沙参四钱生草五分桑枝一尺白茯苓四钱川石斛三钱冬瓜子四钱川楝肉一钱半银杏肉十粒

（案 6） 肝阳升腾之势渐平，肺金肃清之令下行。呛咳、内热、口干、自汗较前已减，惟遗精便血，小溲浑浊。肾阴久虚，封藏不固，湿热下注，销铄荣阴，脉来沉细。治宜益肾化湿清肝。黑料豆三钱女贞子三钱北沙参四钱川石斛三钱鲜竹茹一钱炒槐米二钱生甘草五分川贝母二钱瓜蒌皮三钱荷叶一角光杏仁三钱冬瓜子四钱杭菊花一钱半生谷芽四钱 

三、湿痰
（案 1） 脾胃（脾胃：下文病机中言“下少生发之气”，治则中又云“脾肾并补”，故据理当为“脾肾”。又，“头眩痛”案 1 正作“脾肾”，可参。）久虚，中无砥柱之权，下少生发之气，肝阳上升，挟素蕴之湿痰，耗气灼阴，流灌失职。内热口干，头眩神倦，脉来细弦。治宜脾肾并补，清肝化痰。高丽参一钱西洋参一钱半大白芍一钱半粉甘草五分冬瓜子四钱黑料豆三钱生杜仲三钱冬青子三钱大麦冬三钱生熟谷芽各四钱白茯苓三钱川石斛三钱川贝母三钱薄橘红三钱（原抄本眉注：“橘红向用五分或八分，三钱恐误。”参“头眩痛”案 1，橘红作“一钱”）红枣五枚
（案 2）本案重出，见“经络病”（案 1）。
（案 3） 胸腹作痛已止，大便亦调，湿痰渐化，胃气通降。惟脾土未健，运化失职。腹胀贲响，夜寐不酣，脉来沉细。治宜健脾渗湿，兼和胃气。南沙参四钱云茯神三钱大白芍一钱半冬瓜子皮各三钱川石斛三钱酒炒黄连一分淡吴萸一分陈广皮一钱金香附一钱半白蔻壳八分粉甘草五分生熟谷芽各四钱

（案 4）本案重出，见“经络病”（案 2）。
（案 5） 大便通畅，湿热下泄，胃气宣布，胸腹较舒，呕吐亦止。惟纳谷运化不速，腿足软。弱无力，脾失运化之权，肾少生发之气，脉弦已减，沉细如常。宜宗前法进治。吉林参须五分江枳实一钱陈广皮一钱制半夏一钱半鲜竹茹一钱生熟谷芽各四钱宣木瓜一钱半大白芍一钱半生杜仲二钱生甘草五分冬瓜子四钱北沙参四钱佩兰叶一钱左牡蛎四钱炙内金二钱
（案 6） 湿痰上阻肺络，肺气不降，肾气不纳。呛咳气疾，举发无常，甚则喉际痰声漉漉，寝食俱废，抱恙多年，根深蒂固。脉来弦滑。治宜渗湿消痰，兼肃肺气。化橘红一钱制半夏一钱半紫苏子二钱海浮石三钱全当归二钱瓜蒌仁三钱甜杏仁三钱炙紫菀一钱赤茯苓三钱苡仁三钱南枣三枚
（案 7）本案重出，见“经络病”（案 4）。
（案 8） 脾土不运，积湿生痰，阻塞胃气，不能下降。胸脘痞闷不舒，饮食少进，不易消化，苔黄，神倦，四肢无力，脉来沉细而滑。治宜健脾化食，消痰和胃。陈广皮一钱制半夏一钱半川贝母三钱白茯苓三钱江枳壳一钱半南沙参四钱炙内金二钱冬瓜子四钱佩兰叶一钱半姜竹茹一钱生熟谷芽各四钱

（案 9） 湿痰渐化，胃气流行，胸脘皆舒，呕吐已止，大便通畅。惟精神萎顿，腿足软弱无力，脾肾久虚，中无砥柱之权，下少生发之气，脉来沉细。宜宗前法，更进一筹。高丽参一钱西洋参一钱大白芍一钱半陈广皮一钱黑料豆二钱左牡蛎四钱焦苡仁二钱生熟谷芽各四钱佩兰叶一钱半冬瓜子四钱生杜仲三钱红枣五枚
（案 10）本案重出，见“经络病”（案 7）。
（案 11） 湿痰渐化，气机宣布，胸腹渐舒，尚未通畅，内热口干，头眩目赤，纳谷运化不速，脾肾久虚，肝阳上亢，耗气灼阴，流灌失职，脉来沉弦。宜宗前法进治。杭甘菊二钱京元参一钱半茯苓皮四钱车前子二钱灯芯三尺瓜蒌皮三钱冬瓜子四钱牡丹皮二钱冬桑叶一钱半淡竹茹一钱半川石斛三钱炙内金三钱川贝母三钱 
（案 12） 肝气上升，克脾犯胃，土受木制，运化无权，积湿生痰，阻塞气机。胸胁作痛，受寒咳嗽，湿痰凝结已著，脉来细弦，居经不行，已经四载。治宜养血润（润：“咳”（案 18），“胸脘痛腹痛”（案 17）均作“调”）。肝，扶土化痰。北沙参四钱大白芍一钱半金铃子一钱半左牡蛎四钱瓜蒌皮三钱川石斛三钱薄橘红八分冬瓜仁四钱冬青子三钱白茯苓三钱甜杏仁三钱生谷芽四钱;]

（案 13） 脾肾久虚，中失运化之权，下少生发之气，积湿生痰，阻塞气机。胸腹胀痛贲响，大便或溏或结，便后带血，脉来细弦。治宜化湿消痰，宣通气机。陈广皮一钱制半夏一钱半赤茯苓二钱金香附一钱半生熟谷芽各四钱荜澄茄一钱半全当归二钱冬瓜子四钱乌药一钱陈香橼皮一钱
（案 14） 脾肾久虚，中失运化之权，下少生发之气，积湿生痰，阻塞胃气，不能下降。胸腹胁肋胀痛，纳谷无多，脉来细弦。治宜渗湿化痰，兼和胃气。陈广皮一钱制半夏一钱半赤茯苓三钱南沙参四钱酒黄连一分淡吴萸一分大白芍一钱半左牡蛎四钱川楝肉一钱半宣木瓜一钱半冬瓜子皮各三钱生熟谷芽各四钱
（案15） 纳谷无多，不易消化，口干破碎，腿足怯冷，大便溏薄，每日二三行。肾气久虚，肝阳上升，湿痰阻塞，胃气宣布无权，脉来沉细而弦。益肾清肝，化痰和胃颇合，宗前法进治。吉林参须五分北沙参四钱白茯苓二钱粉甘草五分生熟谷芽各四钱益智仁一钱半生杜仲三钱白芍药一钱半茅苍术黑芝麻拌蒸，一钱半大枣二枚薄橘红一钱生苡仁三钱冬瓜子四钱甜川贝三钱
（案 16） 湿痰渐化，胃气下降，胸脘较舒，大便亦调。惟腹内结块，咯痰，觉冷，纳谷无多。脾土久虚，运化无权，脉弦已减，沉细仍然。宜宗前法进治。吉林参须八分赤茯苓二钱焦茅术二钱粉甘草五分大枣三枚金香附一钱半老干姜五分陈广皮一钱制半夏一钱半厚朴花八分生熟谷芽各四钱连壳蔻八分冬瓜子四钱
（案 17） 脾土久虚，运化无权，积湿生痰，阻塞肺气，清肃之气不能下行。呛咳气喘，脘闷鼻塞，甚则喉际痰声漉漉，寝食俱废，脉来沉弦而滑。治宜健脾渗湿，化痰肃肺。全当归二钱赤茯苓二钱生苡仁三钱薄橘红一钱光杏仁三钱制半夏一钱半莱菔子二钱白芥子一钱紫苏子一钱半冬瓜子四钱炙紫菀一钱大贝母三钱瓜蒌皮三钱海浮石三钱淡豆豉一钱半

（案 18） 脾土久虚，运化无权，积湿无从宣泄，蕴结于中，阻塞胃气，宣布失职。胸腹不舒，纳谷无多，大便溏薄，脉来沉细而弦。治宜健脾化湿，兼和胃气。吉林参须八分赤苓三钱焦茅术一钱半粉草五分冬瓜子四钱陈广皮一钱制夏一钱半厚朴花五分大枣二枚连壳蔻八分生熟谷芽各四钱
（案 19） （痰热）[括号内文字为原抄本眉注，下同。]内热口干，头眩作痛，眼花痰多，饮食少进，脾失运化之权，肾少生发之气，肝阳上升，挟痰热销铄津液，脉来细弦而数。治宜益肾清肝，运脾化痰。冬青子三钱北沙参四钱大白芍一钱半川石斛三钱冬瓜子四钱川楝肉一钱半川贝母三钱甜杏仁三钱瓜蒌皮三钱杭菊花三钱生杜仲三钱广皮白五分忍冬藤三钱生熟谷芽各四钱

（案 20）本案重出，见“湿热”（案 3）

四、咳
（案 1） （咳兼遗泄）本案重出，见“湿热”（案 6）
（案 2） （咳兼湿痰入络）本案重出，见“经络病”（案 1）
（案 3）[本案重出，参“湿热病”（案 1）。“无从宣泄”后缺“上阻清道”四字，方中较前案多“川石斛三钱”。]（咳兼湿疮）湿热无从宣泄，肺金清肃之令不能下行。呛咳喉痛，牵引胸腹，有如带束，头面、颈项、手臂起颗结块，脉来细弦而数。清化湿热，兼肃肺气颇合，宜宗前法进治。南沙参四钱京元参一钱半鲜生地三钱生甘草五分生谷芽三钱茯苓皮三钱光杏仁三钱甜川贝三钱瓜蒌皮三钱鲜竹茹一钱川石斛三钱天花粉三钱地肤子三钱冬瓜子皮各三钱灯芯三尺
（案 4） （外感）饮食不节，兼受风邪，肺不清肃，胃不宣通。呛咳又作，鼻塞头痛，胸腹贲响，食入疼胀，脉来浮弦而滑。治宜泄邪肃肺，导滞和胃。净蝉衣一钱半杭菊花三钱生甘草五分瓜蒌皮三钱光杏仁三钱炙内金三钱生熟谷芽各三钱川石斛三钱冬瓜子三钱广皮白五分天花粉三钱鲜竹茹三钱
（案 5） （咳兼湿疮）本案重出，见“湿热”（案 3）。
（案 6） （咳兼痰喘）本案重出，见“湿痰”（案 6）。
（案 7） （咳兼血）肺金清肃之令下行，呛咳口干、咯血内热、苔黄耳鸣皆退。惟神昏发厥，肢节抽掣，肾阴久虚，水不涵木，肝阳化火，挟痰热上阻包络，神明无主，脉来弦滑。治宜益肾清肝，兼化痰热。北沙参四钱大麦冬二钱黑料豆三钱甜川贝三钱钩钩二钱云茯神三钱花龙齿二钱川石斛二钱鲜竹茹一钱青铅一两生枳壳一钱炙僵蚕二钱生牡蛎四钱上沉香二分

（案 8） （咳兼脘痛）肝阳升腾之势渐平，肺气肃降，脘痛已止，呛咳、内热、口干、腰酸渐退，惟头眩心悸，小溲频数。肾阴久虚，下失封藏之 固。 脉 弦 略 迟，沉 细 如 常。 宜 宗 前 法进治。北沙参四钱女贞子三钱川断二钱生草五分生杜仲三钱荷叶一角黑料豆三钱生芍药一钱半广皮白五分川石斛三钱鲜竹茹一钱
（案 9） （咳兼疝）肝阳上升，挟湿痰阻塞肺胃，宣布无权。呛咳，脘闷，饮食少进，疝气偏坠于右，睾丸胀大作痛，肺郁不舒已可概见，脉来弦滑。治宜清肝化痰，肃肺和胃。冬桑叶一钱半淡豆豉二钱嫩桔梗一钱半冬瓜子三钱川石斛三钱炒竹茹一钱薄橘红一钱炙内金二钱白茯苓三钱生甘草五分生熟谷芽各四钱

（案 10） （外感）肺肾阴虚，湿热下注，膀胱气化无权。屡次遗精，溲前带浊，感冒逡!，清肃无权，间或呛咳，脉弦已退，风邪外解。治宜益肾化湿，兼清肺气。淡豆豉三钱黑山栀二钱女贞子三钱川贝母三钱生谷芽四钱瓜蒌子三钱川楝肉一钱! 逡：疑为“后”字之笔误，此两字繁体字形近。参见“遗精”（案 4）。半川石斛三钱冬瓜子四钱忍冬藤三钱

（案 11） （咳兼筋络）本案重出，见“经络病”（案8）。
（案 12） （干血咳）居经不行已三阅月，呛咳内热，口渴引饮，饮食少进。肝郁化火，销铄肺胃阴液，肺失清肃之权，胃少冲和之气。脉来弦细软，入夜神迷谵语，干血痨症已成。姑拟育阴制阳。北沙参三钱大麦冬三钱生甘草五分左牡蛎四钱女贞子三钱甜杏仁三钱川石斛四钱瓜蒌皮四钱南沙参四钱南楂炭三钱鲜竹茹一钱半天花粉三钱川贝母三钱炙内金三钱生白芍一钱半藕节一枚
（案 13） （初诊，干血劳咳）阴血久虚，肝阳升腾无制，销铄肺阴，金受火刑，清肃无权。呛咳，内热，口干，头眩，卧难着右。居经不行已三阅月，脉来弦细而数。势已入损，治宜养血清肝，兼肃肺气。冬青子三钱生白芍一钱半甜杏仁三钱左牡蛎四钱北沙参四钱生甘草五分甜川贝三钱瓜蒌皮三钱川石斛三钱冬瓜子四钱

（案 14） （复诊，干血劳咳）肝阳升腾之势渐平，胃气下降，内热、口干较前已减。惟呛咳，头眩，卧难着右，居经不行已三月，肺阴久虚，清肃无权，脉弦略退，细数如常。宜宗前法进治。女贞子三钱生白芍一钱半生甘草五分北沙参四钱鲜竹茹一钱川贝母三钱瓜蒌皮三钱甜杏仁三钱生谷芽四钱冬瓜子四钱广皮白五分黑料豆三钱川石斛三钱
（案 15） （咳兼血）肝阳上亢之势渐平，脾有复振之权。痰带血丝已止，内热、气急、大便溏薄均减，尚未尽退，呛咳作恶。肺肾阴虚已极，胃气宣布无权，脉弦略退，沉细如常。宜宗前法进治。北沙参四钱生白芍一钱半生甘草五分白茯苓四钱莲子十粒生怀药三钱黑料豆三钱生杜仲三钱川贝母三钱川石斛三钱广皮白三钱冬瓜子四钱生熟谷芽各四钱

（案 16） （咳兼衄）肝阳升腾之势已缓，肺金清肃之令下行，内热、口干、衄血已止，纳谷不易消化、呛咳、气急皆减，尚未尽退。肺肾阴虚，摄纳无权，脉来沉细。宜宗前法进治。女贞子三钱生白芍一钱半生甘草五分北沙参四钱川石斛三钱瓜蒌皮三钱川贝母三钱冬瓜子四钱大生地三钱生谷芽四钱鸡内金三钱甜杏仁三钱广皮白八分毛燕三钱，绢包，煎汤代水
（案 17） （咳兼湿痰入络，兼喘）本案重出，见“经络病”（案 10）。
（案 18） （咳兼胸胁痛）本案重出，见“湿痰”（案12）。
（案 19） （咳牵胸背）肝阳升腾之势渐平，津液宣布，内热、苔黄腻皆退。惟呛咳气急，牵引胸背不舒，肢节酸痛，夜寐不酣。肺阴久虚，清肃无权，脉弦略退，沉细如常。宜宗前法进治。大白芍一钱半生草五分女贞子三钱生杜仲三钱生谷芽三钱云茯苓二钱北沙参四钱甜川贝三钱瓜蒌皮三钱鲜竹茹一钱川石斛三钱黑料豆三钱冬瓜子四钱甜杏仁三钱生梨五片

（案 20） （外感）风邪外解，气机流行，发热较前大减，尚未尽退。咳嗽气急，甚则鼻扇。余邪未清，挟痰热销铄津液，肺气肃降无权。脉来弦滑。治宜生金肃肺，兼泄余邪。川石斛三钱生甘草五分淡豆豉三钱黑山栀一钱半广皮白五分川贝母三钱瓜蒌皮三钱天花粉三钱南沙参四钱鲜竹茹一钱半光杏仁三钱冬瓜子四钱生谷芽四钱白茯苓三钱

（案 21） （外感）风热留恋气分，肺失清肃之权。发热咳嗽，不思饮食，大便不畅。肺与大肠相表里，脏气不和则府气不宣，脉来浮弦。治宜生津泄邪，兼肃肺气。净蝉衣一钱薄荷叶一钱生甘草五分川石斛三钱瓜蒌皮三钱大贝母三钱光杏仁三钱冬瓜仁三钱天花粉三钱生谷芽四钱鲜竹茹三钱

（案 22） （咳兼血）《经》谓“形寒饮冷则伤肺”。前月初着寒，咳嗽延今月余，咳嗽虽减，肺阴受伤，络血上溢，内热口干，脉来弦细而数。势已入损，治宜清养肺阴，兼化痰热。京元参一钱北沙参四钱女贞子四钱生熟谷芽各四钱生甘草五分生白芍一钱半甜川贝二钱冬虫夏草五分川石斛三钱瓜蒌皮四钱鲜生地四钱[处方中少“冬瓜子四钱”一味，参见“吐血”案四。

改方[改方：即复诊方。]：加甜杏仁三钱、灯芯三尺
（案23） （咳兼鼻血）呛咳气急、鼻塞有血较前已减，肺金清肃之令下行。惟乍寒乍热，脘闷咯血，大便不畅。痰热销铄胃阴，胃气宣布无权，脉来沉滑。治宜清化痰热，肃肺和胃。川贝母三钱瓜蒌皮三钱南沙参四钱牡丹皮一钱半杭菊花二钱川石斛三钱京元参一钱生甘草五分光杏仁三钱冬瓜子四钱生谷芽四钱鲜竹茹一钱半白茅根去心，二钱生梨五片
膏滋方吉林参须二两，另煎北沙参八两大生地六两女贞子六两广皮白二两生白芍三两生甘草一两大玉竹六两甜川贝六两怀山药四两瓜蒌皮六两川石斛六两云茯神四两元参心二两甜杏仁六两冬瓜子八两生谷芽八两灯芯卅尺上药煎三次取汁，冰糖一斤收膏。

（案 24） （咳兼血）血分之热已清，早起咯血已止，饮食加增，胃气流行。惟肺阴尚虚，清肃无权，呛咳气急虽减，而未尽退，脉来缓滑。治宜清养肺阴，兼化痰热。大玉竹二钱北沙参四钱生甘草五分川贝母三钱瓜蒌皮三钱川石斛三钱天花粉三钱冬瓜子四钱生谷芽四钱广皮白五分鲜竹茹一钱
（案 25） （咳兼痔）阴血久虚，肝阳上升，消灼肺胃阴液，气机肃降无权。呛咳，内热，口干，脘闷，喉际作梗，头眩神倦，痰味热腥，痔疮下血。湿热内蕴已著，脉来细数。治宜清肝和胃，肃肺化湿。冬青子三钱鲜生地八钱南沙参四钱炒槐米三钱地榆炭一钱半川贝母三钱瓜蒌皮三钱川石斛三钱鲜竹茹一钱冬瓜子四钱生谷芽四钱甜杏仁三钱忍冬藤三钱
（案 26） （咳兼湿痰入络）本案重出，见“经络病”（案 11）。
（案27） （咳兼喘）湿痰渐化，肺金清肃之令下行，呛咳气喘未发。惟饮食过多不易消化，胸脘气觉不舒。脾土未健，运化无权，脉来沉细。治宜甘温运脾，化痰肃肺。吉林参须八分全当归二钱生苡仁三钱生杜仲三钱香橼皮一钱黑料豆三钱薄橘红一钱制半夏一钱半江枳实一钱海浮石三钱瓜蒌皮三钱川贝母三钱六神曲三钱甜杏仁三钱紫苏子一钱半炙紫菀一钱半冬瓜子三钱[原抄本此方注有眉批：“按：此甘温运脾法也，方为复×，其效已著。用二陈加苏子、紫菀、海浮石，仍用蒌、贝、杏、冬瓜子
五、外感
（案 1）本案重出，见“咳”（案 4）。
（案 2） 外感风邪，化热灼津，肺失清肃，发热已经三候[三候：表示一个节气。古时农历推算气候，以五日为一候，三候共十五日，为一个节气。]未解，日轻夜重，每逢子时其热更炽，交寅方觉轻减。近日大便泄泻，肺邪下迫大肠，传道失职，津液愈伤，气失所养，中无砥柱，肌肉消瘦，面浮肢肿，苔白不渴，脉来细弱。邪少虚多，脱象已着，姑拟生津，兼泄邪法以望转机。别直参一钱茅苍术一钱川桂枝八分生白芍一钱半生甘草五分陈广皮一钱老苏梗三钱赤茯苓二钱青防风一钱生熟谷芽各四钱姜半夏一钱半
（案 3） 外感风邪，挟食滞淆乱清浊，升降失常。大便泄泻，少腹作痛，头眩且胀，口干苔白，脉来弦细。虚体受邪，必以祛邪为先，外解风寒，内消食滞，清浊自分，邪退正安，河间治法不外乎此。治宜泄邪消食，升清降浊。老苏梗一钱半嫩桔梗一钱粉葛根二钱生草五分六神曲四钱江枳壳一钱赤茯苓二钱冬瓜子四钱川通草五分车前子二钱川石斛三钱香连丸一钱生熟谷芽各四钱荷叶一角

（案 4） 进泄邪消食、升清降浊法，发热已退，邪从外泄。惟内陷肠胃之邪，因体虚气弱，难以外透，挟食滞耗气灼营，泄泻转为痢疾，红白俱下，少腹作痛，舌苔白腻，口不作干，脉来弦细。脉症细参，正虚邪陷，非养正透邪，下痢安有止期？症势非可轻视。治宜补散兼行，佐以消导。嫩桔梗一钱粉葛根二钱荆芥穗一钱青防风一钱荷叶一角吉林参须一钱生白术一钱生甘草五分茅苍术一钱赤茯苓二钱焦山楂三钱六神曲三钱江枳壳一钱大腹皮二钱陈广皮一钱。

（案 5） 湿热已化，清升浊降，下痢已止，大便虽溏颇畅。前日恶寒发热，风邪乘虚而入，遏抑营卫，内热口干，余邪未清，胃失降令，脉来弦滑。治宜清余邪，甘润和胃。淡豆豉三钱黑山栀二钱川石斛三钱赤苓三钱冬瓜子四钱生甘草五分大贝母三钱广皮白八分生熟谷芽各四钱鲜荷梗五寸（案 6） 感受风寒，挟素蕴之湿痰，阻塞气机，肺不清肃，胃不宣通。脘闷腹痛，二便不甚通利，呕吐痰水，肢节阴酸，神倦力乏，脉来浮弦。治宜泄邪化痰，肃肺和胃。老苏梗三钱冬桑叶一钱半酒川连二分淡吴萸二分冬瓜子四钱薄橘红八分淡竹茹一钱半荷梗一尺白茯苓三钱光杏仁三钱生熟谷芽各四钱
（案 7）本案重出，见“咳”（案 21）。
（案 8） 风邪外解，荣卫流行，恶寒发热已退。惟知饥少纳，头昏神倦。胃气未和，宣布无权，调和胃气，不外甘平。脉来细弱。治宜甘平养胃。人参须五分北沙参四钱大白芍一钱半粉甘草五分白茯苓三钱女贞子三钱甜川贝三钱瓜蒌皮三钱薄橘红八分冬瓜子四钱生熟谷芽各四钱红枣五枚（案 9） 外感风寒，肺失清肃之权。恶寒咳嗽，小溲色黄，胸脘不舒，纳谷无多。湿痰阻胃，气不通降，脉来浮弦。治宜泄邪肃肺，化痰和胃。光杏仁三钱老苏梗三钱粉甘草五分茯苓皮三钱净蝉衣一钱半大贝母三钱薄橘红一钱冬瓜子四钱生熟谷芽各四钱川通草五分荷叶一角
六、头眩痛
（案 1）本案重出，见“湿痰”（案 1）。
（案 2） 脾肾久虚，肝阳上升，挟痰耗气灼荣，流灌失职。内热口干，苔腻头眩，胸腹结块作痛。气聚则凝，气散则平，病在无形之气，不在有形之血。脉来弦细。治宜益肾清肝，运脾化痰。生白芍一钱半左牡蛎四钱宣木瓜一钱半川楝肉一钱半川石斛三钱北沙参四钱冬瓜子四钱瓜蒌皮三钱生草五分生熟谷芽各四钱广皮白五分酒川连二分淡吴萸二分鲜竹茹一钱金香附一钱半
（案 3） 《经》谓“诸风掉眩，皆属于肝”，又谓“肝开窍于目”。头眩作痛偏左，时常眼花，肝阳上升，挟痰灼阴，痰热蕴结已著，劳动口干，阴虚阳盛，脉来沉弦而滑。治宜益肾清肝，兼化痰热。女贞子三钱生白芍一钱半生甘草五分川贝母三钱川石斛三钱大麦冬三钱瓜蒌根三钱杭甘菊二钱黑料豆三钱北沙参四钱鲜竹茹一钱生熟谷芽各四钱

（案 4）本案重出，见“咳”（案 8）。
（案 5）本案重出，见“经络病”（案 5）。
（案 6）本案重出，见“经络病”（案 6）。
（案 7） 肝当冲脉，冲任隶于阳明，荣血久虚，肝阳上灼胃阴，冲任失司。月事愆期，胸腹胀痛，纳谷不易消化，呕吐头眩，脉来弦细。养血清肝，颇为合度，宜宗前法更进一筹。陈广皮一钱制半夏一钱半川楝肉一钱半生白芍一钱半生熟谷芽各四钱女贞子三钱宣木瓜一钱半炙内金二钱炒竹茹一钱左牡蛎四钱金香附一钱半小胡麻二钱吉林参须八分北沙参四钱红枣五枚
（案 8） 荣血久虚，肝阳上亢，销灼胃阴，胃失降令。胸脘不舒，内热口干，甚则头眩，居经不行已三阅月，脉来沉弦而滑。治宜养血清肝，兼和胃气。北沙参四钱女贞子三钱川贝母三钱生甘草五分广皮白五分川石斛三钱云茯苓三钱冬瓜子四钱大麦冬二钱钩藤勾一钱半生熟谷芽各四钱

（案 9）本案重出，见“经络病”（案 9）。
（案 10） 阴血久虚，肝阳升腾无制，胃失降令。胸腹胀痛，纳谷无多，内热口干，苔腻头眩，月事不调，脉来沉细而弦。治宜养血清肝，兼和胃气。生白芍一钱半左牡蛎四钱川楝肉一钱半宣木瓜一钱半川石斛三钱北沙参四钱陈广皮一钱鸡内金三钱小胡麻二钱白茯苓三钱冬瓜子皮各四钱生熟谷芽各四钱

（案 11）本案重出，见“湿痰”（案 11）。
（案 12） 阴血内损，不能濡润诸经，头眩目燥，脘闷腹胀，神疲力乏，腿足阴酸，肝阳升腾无制，销灼胃阴，胃失降令，脉来沉细而弦。治宜培补阴血，兼潜肝阳。南沙参四钱生白芍一钱半大生地四钱生杜仲三钱生草五分大麦冬三钱黑料豆三钱女贞子三钱川贝母三钱灯芯三尺冬桑叶一钱半冬瓜子四钱川石斛三钱生熟谷芽各四钱 

（案 13） 荣血久虚，肝阳上亢，销铄胃阴，胃失降令。胸腹作痛，内热口干，甚则头眩。调胃必先平肝，木火不升，胃气自降。脉来沉弦而滑。治宜养血平肝，兼和胃气。大白芍一钱半左牡蛎四钱川楝肉一钱半宣木瓜一钱半川石斛三钱北沙参四钱金香附一钱半大麦冬三钱陈广皮一钱冬瓜子四钱生熟谷芽各四钱

（案 14） 阴血内损，肝阳升腾无制，挟痰热上阻清道。头眩欲跌，内热口干。《经》谓“诸风掉眩，皆属于肝”，肝为刚藏，非柔不和。脉来细弦而滑。治宜养阴清肝，兼化痰热。川贝母三钱瓜蒌皮三钱女贞子三钱左牡蛎四钱黑料豆三钱南沙参三钱大麦冬三钱川石斛三钱薄橘红八分鲜竹茹一钱云茯苓二钱钩钩一钱半荸荠五枚

（案 15） 脾肾久虚，中无砥柱之权，下少生发之气，积湿生痰，积痰生热，销铄肺阴。鼻塞头痛，内热口干，脉来虚弦。治宜益肾运脾，化痰肃肺。冬青子三钱杭菊花三钱南沙参四钱生甘草五分象贝母三钱瓜蒌皮三钱金石斛三钱冬瓜子仁四钱茯苓皮三钱鲜竹茹一钱半广皮白五分荷叶边八分
（案 16） 荣血久虚，肝阳上升，销铄胃阴，胃气宣布无权。胸脘不舒，纳谷不易消化，大便溏泄，心悸内热，头眩，苔腻，发际起块结痂，脉来细弦。治宜养血清肝，兼和胃气。吉林参须五分北沙参四钱大麦冬三钱白茯苓三钱大白芍一钱半生甘草五分川石斛三钱炙内金二钱地肤子二钱冬瓜子四钱薄橘红八分生熟谷芽各四钱红枣五枚
（案 17） 肝当冲脉，冲任隶于阳明，肝阳上灼胃阴，冲任失司，带脉约束无权，月事淋漓，白带时下，乳胀，内热口干，头眩，腹痛作恶，纳谷无多，屡发喉痹，红肿痛，脉来细弦而数。治宜养血清肝，兼益胃阴。生白芍一钱半女贞子三钱川楝肉一钱半生甘草五分广皮白五分西洋参一钱京元参一钱鲜生地四钱白茯苓三钱莲子十粒川石斛三钱冬瓜子四钱生谷芽四钱鲜竹茹一钱

七、吐血
（案 1） 肺有蕴热，耗气灼荣，络血上溢。今早咯血，口干不欲多饮。痰为热遏，无从宣泄，清肃无权，已可概见。脉来弦细。治宜化痰清热，兼肃肺气。京元参一钱牡丹皮一钱半鲜竹茹一钱冬瓜子四钱白茅根去心，二钱川石斛三钱川贝母二钱瓜蒌皮三钱
（案 2） 胸腹作痛，牵引腰背，纳谷无多，吐血而痛不减。病不在血而在气，肝阳上升，挟湿痰阻塞胃气，宣布无权。脉来弦细。治宜养血清肝，化痰和胃颇合，宜宗前法进治。生白芍一钱半全当归二钱吉林参须五分白茯苓三钱生甘草五分陈广皮一钱制半夏一钱半生杜仲三钱枸杞子三钱金香附一钱半荜澄茄一钱半补骨脂一钱生熟谷芽各四钱

（案 3） 肝阳升腾之势渐平，津液宣布。日晡凛寒肌热已退，每早痰内带血虽减未止。脾肾久虚，痰热灼阴耗气。脉来沉细。治宜脾肾并培，清化痰热。西洋参一钱半京元参一钱半大鲜生地各三钱冬青子三钱生白芍一钱半生甘草五分左牡蛎四钱鲜竹茹一钱甜川贝三钱瓜蒌皮三钱川石斛三钱天花粉三钱生谷芽四钱冬瓜子四钱冬虫草五分梨五片
（案 4）本案重出，见“咳”（案 22）。

八、衄
（案 1） 《经》谓“肾藏精”，又谓“肺开窍于鼻”，肾阴久虚，封藏不固。屡次遗精，鼻塞且衄。气逆痰多，肝阳上灼肺阴，清肃无权。脉来沉弦而滑。治宜益肾清肝，化痰肃肺。冬青子三钱南沙参四钱生甘草五分杭菊花二钱川石斛三钱京元参一钱瓜蒌皮三钱冬瓜仁三钱鲜竹茹一钱广皮白五分生谷芽四钱灯芯三尺膏方：加北沙参四钱黑料豆三钱
（案 2） 内热、鼻衄皆退，肺金清肃之令下行。惟脾土未健，积湿阻胃，宣布无权。肚腹作痛，即欲大便，纳谷无多，脉来细弦。治宜健脾化湿，兼和胃气。吉林参须五分南沙参四钱川石斛三钱白茯苓二钱六神曲三钱大白芍一钱半川楝肉一钱半炙内金三钱生甘草五分南楂炭三钱陈广皮一钱冬瓜子四钱生熟谷芽各四钱

九、呕吐
（案1）本案重出，见“湿痰”（案 9）。
（案 2）本案重出，见“经络病”（案 7）。
（案 3） 风邪外解，荣卫流行。恶寒发热已止，胸胁作痛、呕吐清水虽减，未尽退，痰阻喉际，咯不易出，居经不行已三阅月。湿痰阻胃，宣布无权。脉弦略退，沉滑如常。宜宗前法进治。酒炒川连二分淡吴萸二分薄橘红一 钱制半夏一钱半淡竹茹一钱金香附一钱半光杏仁三钱冬瓜子四钱赤茯苓三钱白蔻壳一钱生熟谷芽各四钱

（案 4）本案重出，见“头眩痛”（案 7）。
（案 5）本案重出，见“外感”（案 6）。
十、胸脘痛腹痛
（案 1）本案重出，见“湿痰”（案 3）。
（案 2）本案重出，见“咳”（案 4）。
（案 3）本案重出，见“经络病”（案 3）。
（案 4）本案重出，见“湿痰”（案 5）。
（案 5） 肝郁气逆，胃失降令。胸脘胀痛。举发无常，甚则口多涎沫。调胃必先平肝，木能条达，胃自宣通。脉来沉弦。治宜养血柔肝，兼和胃。陈广皮一钱制半夏一钱半台乌药一钱荜澄茄一钱金香附一钱半淡吴萸二分大白芍一钱半生甘草五分冬瓜子四钱赤茯苓三钱生熟谷芽各四钱煨姜二片红枣五枚

（案 6）本案重出，见“湿热”（案 4）。
（案 7） 肝气上升，挟素蕴之湿痰，阻塞胃气，宣布无权。胸腹胀痛，腰腿阴酸，头眩口干，腿足破皮，时有脂水，月事愆期，脉来弦细。治宜调肝化湿，消痰和胃。生白芍一钱半左牡蛎四钱宣木瓜一钱半冬瓜子皮各三钱小胡麻二钱连皮苓四钱北沙参四钱川石斛三钱生熟谷芽各四钱鸡内金二钱陈广皮一钱川萆？三钱地肤子三钱川楝肉一钱半

（案 8）本案重出，见“吐血”（案 2）。
（案 9）本案重出，见“头眩痛”（案 2）。
（案 10）本案重出，见“呕吐”（案 3）。
（案 11）本案重出，见“头眩痛”（案 7）。
（案 12）本案重出，见“经络病”（案 9）。
（案 13）本案重出，见“头眩痛”（案 10）。
（案 14） 木火升腾无制，挟素蕴之湿痰，阻塞气机，宣布无权。胸腹作痛，心悸，内热口干，头眩，赤白带下，甚则腰酸，脉来细弦而数。治宜养阴清火，兼化湿热。南沙参四钱大麦冬三钱柏子仁二钱酒黄连二分淡吴萸二分女贞子三钱生白芍一钱半剪芡实三钱川黄柏五分生杜仲三钱薄橘红八分车前子二钱生熟谷芽各四钱银杏肉十粒

（案 15）本案重出，见“外感”（案 6）。
（案 16）本案重出，见“头眩痛”（案 13）。
（案 17）本案重出，见“湿痰”（案 12）。
（案 18）本案重出，见“湿痰”（案 13）。
（案 19） 荣血久虚，肝气上升犯胃，阳明宣布无权。胸腹作痛，牵引腰背，纳谷无多，脉来沉弦而滑。久延有噎膈之虞，治宜养血调肝，兼和胃气。大白芍一钱半左牡蛎四钱宣木瓜一钱半川楝子一钱半广陈皮一钱制半夏一钱半酒黄连一分淡吴萸一分白茯苓三钱北沙参四钱冬瓜子四钱生熟谷芽各四钱

（案 20）本案重出，见“湿痰”（案 14）。
（案 21） 恙由伤风咳嗽而起，久咳伤肺，清肃无权，湿热无从宣泄，上蒸清道。呛咳牵引胸腹作痛，头面、颈项、手臂起颗结块，湿热为病已著，脉来弦细而数。治宜清化湿热，兼肃肺气。南沙参四钱京元参一钱生甘草五分鲜生地四钱茯苓皮四钱地肤子三钱冬瓜子四钱甜川贝三钱瓜蒌皮三钱川石斛三钱生谷芽四钱鲜竹茹二钱灯芯三尺

（案 22） 阴血久虚，肝阳上升，销铄胃阴，胃失降令。胸腹胀痛，结块甚多，懊？呕吐，内热口干，头眩惊惕，脉来沉细而弦。治宜养血清肝，调和胃气。吉林参须五分西洋参一钱大麦冬三钱大白芍一钱半左牡蛎四钱川楝肉一钱半花龙齿二钱川石斛三钱甜川贝二钱薄橘红八分冬瓜子皮各四钱鲜竹茹一钱生熟谷芽各四钱
十一、情志
（案 1） 抑郁伤肝，火升无制，挟痰销铄心营，神魂飞越，入夜尤甚。夜不成寐，喜笑呓语，坐立偏倚。《经》谓：神伤则恐惧自失，魂伤则不正当人。脉来沉细而弦。治宜清火化痰，镇魂安神。北沙参四钱大麦冬三钱云茯神二钱左牡蛎四钱花龙齿二钱炙鳖甲四钱羚羊角五分犀角尖五分甜川贝三钱薄橘红一钱陈胆星五分鲜竹沥二两生草五分灯芯三尺

（案 2） 肝阳上亢，挟湿痰蒙蔽包络，神明无主，如浮云蔽日，虽照无光。神识乍清乍昧，时常喜笑，夜不成寐，包络受病已无疑义。大便燥结，必须五六日一行，或肌热，或手足心内热，无非痰火灼阴见症，辛凉清热未免耗气伤津。脉来弦滑。清通神明，降火消痰颇为合度，宜宗前法，更进一筹。北沙参四钱京元参一钱云茯神二钱细木通一钱薄橘红一钱川贝母二钱天竺黄五分陈胆星五分瓜蒌皮三钱江枳壳一钱鲜竹茹一钱钩藤勾一钱半荸荠五枚甜杏仁三钱川黄连一分牛黄末过服，五厘

（案 3） 外邪不从外泄，自肺内陷包络，神明出入之窍皆闭。牙关紧强，神昏不语，戴眼肢掣，肝风鼓动，脉象模糊，危在旦夕。昨夜呕吐，便通，邪仍不解，交阴更甚平日，阴虚火旺，已可概见。姑拟芳香宣窍，豁痰生津法，聊尽人事，以待天眷。紫雪丹五分川贝母三钱川石斛三钱钩钩一钱半生甘草五分生谷芽四钱淡竹沥二两

（案 4）本案重出，见“咳”（案 7）。
（案 5）本案重出，见“咳”（案 8）。
（案 6） 水不涵木，肝阳升腾无制，挟素蕴之痰热，上阻包络，心不自主。神思恍惚，疑虑惊恐，时常健忘，脉来沉弦而滑。抱恙日久，根蒂已深。治宜清通神明，调肝化痰。大丹参三钱大麦冬二钱天竺黄五分云茯神二钱川黄连酒炒，一分细木通酒炒，一钱薄橘红五分海浮石三钱鲜竹茹一钱半瓜蒌皮三钱川贝母三钱荸荠去皮，打，五枚（案 7）本案重出，见“头眩痛”（案 5）。（案 8） 肝火上升，挟胃中痰热蒙蔽包络神明无主，如浮云蔽日，虽照无光。神识迷昧语言无次，时带喜笑，脉来沉细而弦。抱恙多年，根深蒂固。治宜清通神明，降火化痰。北沙参四钱京元参一钱川黄连一分细木通一钱云茯神一钱天竺黄五分鲜竹茹一钱薄橘红一钱瓜蒌皮三钱川贝母二钱天花粉三钱川石斛三钱陈胆星五分江枳壳一钱大麦冬三钱荸荠打碎，五枚钩藤勾一钱半

十二、心悸
（案1）本案重出，见“咳”（案 8）。
（案 2）本案重出，见“头眩痛”（案 16）。
十三、不寐
（案 1） 阴血久虚，肝阳上升，挟素蕴之湿热，销铄胃阴心营，心肾不交。夜寐不酣，喉痛目燥，牙关流血，作恶欲吐，腰酸带下，下体起颗作痒，脉来细弦而数。治宜养阴清肝，化湿和胃。京元参一钱北沙参四钱鲜生地四钱小麦冬三钱鲜竹茹一钱云茯神三钱女贞子三钱川楝肉一钱半甜川贝三钱冬瓜子四钱川石斛三钱瓜蒌根三钱川黄柏五分车前子二钱生谷芽四钱真珠粉五厘牛黄末五厘，同过服

（案 2） 湿痰渐化，胃气下降，胸腹胀痛较前已减。惟大便溏泄，每日五六次，纳谷无多，夜寐不酣，脾土未健，运化失职，脉弦略退，沉细仍然。治宜健脾化湿，兼和胃气。南沙参三钱赤茯苓三钱大白芍一钱半生甘草五分酒黄连一分淡吴萸一分陈广皮一钱冬瓜子皮各四钱嫩桔梗一钱生枳壳一钱生熟谷芽各四钱
十四、喘哮
（案 1） 湿痰渐化，肺气下降，喘哮较前已减，而举发无定。喉际痰声漉漉，寝食俱废。脾肾久虚，摄纳无权。脉弦略退，沉滑仍然。宜宗前法进治。吉林参须五分全当归二钱白茯苓三钱生苡仁三钱薄橘红一钱制半夏一钱半甜川贝三钱全瓜蒌三钱海浮石三钱紫苏子一钱半甜杏仁三钱冬瓜子四钱炙紫菀一钱生杜仲三钱款冬花一钱半
十五、肺 肾 病

（案 1）本案重出，见“衄”（案 1）。

十六、失音

（案 1） 《经》谓“肺属金，主声音”，水不涵木，肝阳上烁肺阴，清肃无权，失音已经半载。向来遗精，耳鸣气急。肾阴久虚，封藏不固。脉来沉细而弦。势已入损，治宜益肾清肝，化痰养肺。女贞子三钱黑料豆三钱石菖蒲二钱北沙参四钱瓜蒌皮三钱生甘草五分川石斛三钱川贝母三钱荷叶梗并用

（案 2） 《经》谓“肺属金，主声音”，肝火上升，销铄肺阴，清肃无权。呛咳音喑，咽喉红痛，入夜内热，脉来弦数。势已成损，姑拟益肾清肝，养肺消痰。南沙参四钱生甘草五分大贝母三钱京元参二钱瓜蒌皮二钱冬瓜子三钱广皮白八分女贞子三钱毛燕三钱，绢包煎汤代水
十七、咽喉

（案 1） 肝阳上升之势已平，津液宣布，咽喉白腐、齿浮且痛、手足心内热皆退，痰热虽化而未尽净，脉弦已减，沉滑如常。治宜清化痰热，兼育阴制阳法。南沙参四钱京元参一钱鲜生地四钱冬青子三钱牡丹皮一钱半生甘草五分杭菊花一钱半甜川贝三钱瓜蒌皮三钱川石斛三钱天花粉二钱冬瓜子四钱生谷芽四钱鲜竹茹一钱荸荠五枚

（案 2）本案重出，见“不寐”（案 1）。
（案 3） 阴血久虚，肝阳升腾无制，挟痰热销铄胃阴，津液宣布无权。蒂丁[蒂丁：即悬雍垂，为口腔内软腭游离缘向下突出部分。又名“喉花”、“蒂中”，俗称“小舌”。]色红作痛，喉起红颗，头眩且疼，内热口干，脉来细弦而数。治宜养阴清肝，化痰和胃。南沙参四钱京元参一钱大麦冬三钱瓜蒌皮三钱牡丹皮一钱半杭菊花一钱半甜川贝三钱生谷芽四钱川石斛三钱冬瓜子三钱鲜生地三钱卷心竹叶二钱灯芯三尺荸荠去皮，五枚（案 4）本案重出，见“头眩痛”（案 17）。
十八、泄泻
（案 1）本案重出，见“外感”（案 3）。

（案 2）本案重出，见“湿热”（案 4）。
十九、痢疾
（案 1）本案重出，见“外感”（案 4）。
（案 2）本案重出，见“外感”（案 5）。止痢良方川石斛三钱生甘草三分赤茯苓三钱冬叶一钱冬瓜子四钱川通草五分陈广皮五分前子二钱生熟谷芽各四钱荷叶一角渴者去陈皮，不渴者去石斛止呕痢方广藿香三钱广木香五分生甘草五分酒连五分酒黄芩一钱车前子二钱细木通酒一钱鲜荷叶一角

（案 3） 赤白下痢，肚腹作痛，里急后重，寒发热，淆乱清浊，升降失常，头痛口渴，饮食思。暑湿内蕴，风邪外袭。治宜表里兼解。青防风一钱半黑荆芥一钱半粉葛根三钱嫩桔梗一钱江枳壳一钱淡黄芩一钱细木通一钱六神曲四钱焦山楂三钱京赤芍一钱半香连丸一钱六一散三钱荷叶一角

（案 4） 恙由下痢而起，迄今三月，大便仍带红，气觉下坠，口干苔腻。脾虚弱，湿热蕴结，脉弦细。治宜益气培脾，兼化湿热。吉林参须一钱北沙参四钱白茯苓二钱生白术一钱茅苍术一钱半川石斛三钱薄橘红一钱川楝肉一钱半冬瓜子四钱大白芍一钱半生甘草五分生熟谷芽各四钱红枣五枚

二十、脱肛
（案 1） 脱肛作痛，时常带血。脾土久虚，中无砥柱，湿热下注，销铄营阴，肾阴更亏，肝阳上升，挟湿痰阻气。胸脘不舒，内热口干，脉来沉细而弦。治宜益肾清肝。北沙参四钱冬瓜子三钱赤茯苓二钱大麦冬三钱炒槐米三钱川石斛三钱川楝肉切，一钱半冬青子四钱生谷芽四钱薄橘红七分生杜仲三钱忍冬藤三钱改方：加西洋参一钱黑料豆三钱
二十一、痔疮
（案 1）本案重出，见“咳”（案 25）。
二十二、疝
（案 1）本案重出，见“咳”（案 9）。6)
二十三、遗精
（案 1）本案重出，见“湿热”（案 6）。
（案 2）本案重出，见“衄”（案 1）。
（案 3）本案重出，见“经络病”（案 6）。
（案 4）本案重出，见“咳”（案 10）。
（案 5）本案重出，见“失音”（案 1）。
（案 6） 《经》谓“肾藏精”，屡次遗精，肾阴久虚，封藏不固，已可概见。劳力伤脾，中无砥柱，精神萎顿，四肢无力，脉来沉细而弦。治宜脾肾并补，兼固精气。吉林参须五分西洋参一钱大麦冬三钱左牡蛎四钱女贞子三钱大白芍一钱半川石斛三钱生甘草五分陈广皮一钱冬瓜子四钱生熟谷芽各四钱荷叶一角

（案 7） 肝阳疏泄之势渐平，下元封藏已固，遗精已止，内热、盗汗均退。惟间或口干，劳动气急，肾阴尚虚，气不收纳。《经》谓“损其肾者益其精”，脉来细缓。治宜补肾益气，兼清肝阳。西洋参二钱大麦冬三钱上沉香二分大生地三钱生杜仲三钱左牡蛎四钱花龙齿二钱冬青子三钱生白芍一钱半川石斛三钱生甘草五分薄橘红八分佩兰叶一钱冬瓜子四钱生熟谷芽各四钱莲子去心，十粒

（案 8） 脾肾久虚，中无砥柱之权，下失封藏之固，屡次遗精，胸腹作胀，呛咳气急。积湿生痰，阻塞肺胃，气不通降，脉来弦滑。治宜脾肾并培，兼化湿痰。冬青子二钱大白芍一钱半左牡蛎四钱生杜仲三钱大贝母三钱瓜蒌皮三钱南沙参四钱薄橘红八分冬瓜子四钱甜杏仁三钱炙内金三钱生熟谷芽各四钱

二十四、白浊

（案 1） 餐饭已加，入夜能寐，尚未酣畅，流浊已经匝月，茎中作痒，牵引后阴，觉热，小溲短数，间或咳嗽。肾阴久虚，湿热内蕴，气化无权。脉来弦细。宜宗前法进治。冬青子三钱川楝肉一钱半川石斛三钱黑山栀一钱半云茯神二钱南沙参四钱瓜蒌根四钱淡豆豉三钱瓜蒌皮三钱大贝母三钱冬瓜子四钱生谷芽四钱广皮白五分鲜竹茹一钱银杏肉十粒

二十五、虫
（案 1）本案重出，见“湿热”（案 2）。
二十六、费绳甫先生验方
平湖冯氏服愈传来

腰为肾府，肾虚腰痛，头痛眼花，内热口干，腿足阴酸，木少水涵，肝阳上亢，挟痰销铄肺阴，清肃无权，间或呛咳，脉来沉弦而滑。治宜益肾清肝，兼化湿痰（服廿帖，四月廿九日）。黑料豆三钱女贞子三钱生杜仲三钱生白芍一钱半生甘草五分北沙参四钱杭菊花钱半甜川贝三钱川石斛三钱瓜蒌根三钱冬瓜子四钱广皮白八分桑枝三钱肝阳升腾之势渐平，内热口干较前已减，腰痛、咳呛、腿足阴酸虽减未止，大小便时懔寒，甚则头痛。肺肾阴虚，痰热蕴结。脉弦略退，细滑仍然。宜宗前法进治（五月廿七，服三十帖）。生白芍一钱半生甘草五分女贞子三钱生杜仲三钱燕窝根一钱半京元参三钱北沙参四钱鲜生地四钱杭菊花一钱半甜川贝三钱川石斛三钱瓜蒌根三钱冬瓜子四钱桑枝三钱生谷芽四钱肝阳升腾之势已缓，肺金清肃之令下行，呛咳已止。惟内热口干，头眩目痛，遗精腰酸，胸腹不舒。脾肾久虚，痰热耗气灼阴，流灌失职，脉来缓滑。宜宗前法，更进一筹（九月十八日）。西洋参一钱女贞子三钱生白芍一钱半生杜仲三钱鲜竹茹一钱牡丹皮一钱半杭菊花一钱半剪芡实二钱甜川贝三钱广皮白八分川石斛三钱天花粉三钱冬瓜子四钱生谷芽四钱莲子去心，十粒!
冯氏云：服此方数十帖后而身体复原，时年廿五岁也。
二十七、费伯雄先生验方
尤学周云：妇人咳嗽，潮热，纳谷不香，痨象已见。经血尚未闭止者，费伯雄先生有一治验方，余曾用之，屡试屡验。此方来源乃吾邑王植卿夫人，患骨蒸劳病一年有余，遍请名医诊治，迄无效验，改延先生，前后共服二十余剂，病即霍然。其案语及处方，并录如下。第一方：血亏脾弱，寒阻气分。胸腹屡闷，内热日甚，头目重着，肢节酸疼。治宜祛寒理气。酒全归二钱连皮苓三钱丝瓜络酒炒，三钱大丹参二钱怀牛膝酒炒，二钱牡丹皮二钱青蒿子焙，三钱生谷芽三钱羌独活酒炒，各一钱甜瓜子炒研，三钱功劳叶露一两，冲服第二方：肝气渐舒，寒邪已透。内热，肢酸减半。惟血亏脾弱，脘闷头晕，疸[原抄本眉注：“疸，恐是夜之误。”]半体燥，节络酸软，尚宜养血柔肝，兼培脾土。前方去二活、苓、橘[橘：前方第一方中无橘红，似有出入。]，加川芎一钱、蛤粉四钱、川贝、石斛各三钱、竹茹八分 

费绳甫先生女科要略

一、总论
女子之病与男子同，所异者，经带以及胎前、产后耳。先哲谓：“经血超前属热，落后属寒。”此是定论，然亦有属血虚者，不可不知。每逢经行而少腹作痛，是血欲行，为气所阻，治必养血兼调气。如经后腹痛，血虚无疑，补血为主。凡崩漏症，前人皆指暴崩非热，久崩非寒。暴崩必兼益气摄血，久崩必养阴清火。带下症不外阴虚火旺而兼湿热，然亦有肝郁脾虚者。带有五色，须分别治之。脉左寸动滑，有摇摆之状者，怀孕也。月事当行不行，而有仍行者，荫胎之血有余，惟身体结实者如此，行之二三月，渐少而止。初受孕而呕者，气血初凝，胃失宣布；或妊娠已七八月而呕吐者，此胃气虚也，宜用参麦汤，补之即愈。每逢三月小产者，心阳搏肾，治必壮阳制水，兼固胎元。凡胎前外感，古用四物汤保胎，最为误事，外感必开泄，而反以滋腻血药，引邪入血，致肝风内动，母亡而子安能保乎？胎气强弱，全在母气安危，开泄邪热，令母气安和，正所保胎，舍此别无良法。产后以去瘀为第一义，倘瘀血不去，停积于中，少腹作痛，甚则有“三冲”之患，冲肺则气喘，冲胃则呕吐，冲心则神昏发厥，速以醋炭熏之，气从鼻入，其人即？。叶天士谓：产后百脉皆虚，最多空窦，况身体素虚者，行血不宜太过，恐损真元。阴液虚者，养血行血；阳气虚者，益气去瘀。产后宜温之，谬说！断不可！可从临症斟酌，丝丝入扣，则从应各当矣。
二、行经
月事超前，内热口干，火旺血热也。治宜养阴清火。川石斛三钱南沙参四钱大麦冬三钱鲜生地三钱牡丹皮二钱生白芍一钱半生甘草五分女贞子三钱天花粉三钱生谷芽四钱甘蔗一两，劈碎同煎
月事超前，或一月数见，淋漓日久，火旺血虚也。治宜清火养血。女贞子三钱旱莲草一钱半西洋参一钱大麦冬三钱川石斛三钱大生地四钱薄橘红一钱龙眼肉二枚
月事超前，少腹作痛，内热口干。血虚火旺，气郁不舒也。治宜育阴制阳，条达肝气。炙生地三钱全当归二钱大白芍一钱半川芎？八分天麦冬各三钱川黄柏一钱阿胶珠一钱半炒丹皮二钱青蒿梗一钱半地骨皮三钱金香附一钱半软柴胡醋炒，三分粉草五分红枣五枚
经水落后，腹痛作胀，气滞血凝。治宜温通。全当归二钱大丹参二钱金香附一钱半广艾绒一钱红枣五枚制半夏一钱半川厚朴八分煨木香五分大砂仁一钱煨姜二片
经血愆期，内热口干，心悸神眩，此血虚也。治宜培养阴血。北沙参四钱大麦冬三钱大白芍一钱半川石斛三钱冬瓜子四钱柏子仁二钱左牡蛎四钱女贞子三钱黑料豆三钱龙眼肉三枚
经血愆期，少腹作痛，血欲行，为气所阻也。治宜养血调气。全当归二钱大丹参二钱金香附一钱半台乌药一钱半陈广皮一钱制半夏一钱半大砂仁一钱红枣五枚
经阻不行，或三月，或五月，少腹或胀或痛，瘀血凝结也。治宜行瘀。左牡蛎四钱小胡麻三钱南楂炭三钱大丹参二钱金香附一钱全当归二钱陈广皮一钱净红花五分延胡索一钱砂仁壳五分藕节一枚

经阻不行，少腹并不胀痛，心悸头眩，内热肢酸，此气液虚也。治宜益气养阴。吉林参须五分西洋参一钱半大麦冬三钱生白芍一钱半生杜仲二钱左牡蛎四钱女贞子三钱川石斛三钱陈广皮一钱龙眼肉三枚

三、崩漏
暴崩淋漓，心悸，头晕欲厥，此气不能摄血。治宜益气统血归经。高丽参一钱炙生地三钱全当归二钱大白芍一钱半阿胶珠一钱半粉甘草五分绵黄芪三钱陈广皮一钱大枣三枚
崩漏，淋漓日久，内热口干，心悸头眩，腰痛肢酸，阴血久虚，火旺灼营。治宜补阴清火。炙生地三钱女贞子三钱旱莲草一钱半西洋参一钱半大麦冬三钱阿胶珠一钱半生杜仲三钱黑山栀一钱半川石斛三钱陈广皮一钱吉林参须五分龙眼肉五枚
崩漏不止，宜用绿升麻，即阴虚火旺，有肝气者，亦宜用三四分，并与肝药生白芍同用，白芍约用一钱半至二钱。如老年妇人，可用陈棕炭煎汤饮服，崩漏即止。

久崩久漏，内热心悸，面色萎黄，唇口刮白，气血皆虚。治宜气血并补。别直参一钱黄芪皮一钱半粉甘草五分炙生地三钱女贞子三钱旱莲草一钱半阿胶珠一钱半西洋参一钱半大麦冬三钱陈广皮一钱生杜仲三钱南枣五枚
四、带下
白带时下，肝阳挟湿热灼阴，带脉不固。治宜清肝化湿。大白芍一钱半生甘草五分白茯苓三钱燕窝根二钱黑料豆三钱南沙参四钱川石斛三钱冬瓜子四钱女贞子三钱银杏十粒白带时下，肝郁脾虚，积湿侵带。治宜条达肝气，健脾化湿。吉林参须八分白茯苓三钱大白芍一钱半大白术一钱粉甘草五分川芎？八分焦茅术一钱黑芥穗八分大枣五枚
黄带时下，任脉有火，挟湿热灼阴，带脉不固。治宜清火化湿。川黄柏酒炒，一钱车前子二钱怀山药三钱剪芡实三钱川石斛三钱大麦冬三钱女贞子三钱黑料豆三钱银杏肉十粒赤带时下，阴血久虚，肝阳灼阴。治宜补血清肝。炙生地三钱全当归二钱大白芍一钱半阿胶珠一钱半黑料豆三钱川黄柏一钱粉甘草五分白茯苓二钱陈广皮一钱天麦冬各三钱红枣五枚
青带时下，如绿豆汁，腥秽异常，肝郁化火灼阴，带脉约束无权。治宜清肝。软柴胡醋炒，三分黑山栀一钱半生白芍一钱半生甘草五分鲜竹茹一钱白茯苓二钱冬瓜子四钱川石斛三钱绵茵陈二钱陈广皮一钱
黑带时下，臭秽异常，腹痛阴肿，小溲茎中作痛，面赤内热，口渴引饮，命门、三焦、膀胱、胃火交煽。治宜泻火。酒黄连一钱酒大黄三钱黑山栀一钱半生石膏八钱肥知母一钱半大麦冬三钱川石斛一钱半白茯苓三钱生甘草五分生白术三钱车前子三钱鲜芦根去节，二两
五、胎前
怀孕月余，内热呕吐，胎初结成，胃失宣布，左寸脉动滑，有摇摆之状。治宜苦降辛通。酒黄连一分淡吴萸一分南沙参四钱川石斛三钱陈广皮八分
怀孕六七月，呕吐不止者，胃气虚也。治宜补胃。人参须八分大麦冬三钱粉甘草五分北沙参四钱淮小麦三钱陈广皮一钱川石斛三钱南枣五枚
怀孕每逢三月即小产者，心阳搏肾。治宜清心益肾。真坎？!坎？：即干燥脐带，有补肾纳气之功!，主治虚劳等病。 一钱半大生地三钱大麦冬三钱西洋参一钱生甘草五分陈广皮八分荷叶一角胎前咳嗽，经久不愈，肺阴虚而留邪未尽倘延至产后仍咳，必成损症。治宜泄邪养肺。杭菊花三钱川贝母二钱瓜蒌皮三钱川石斛三钱天花粉三钱生甘草五分广皮白五分
怀孕腹胀，面浮足肿。水湿停留，无从宣泄。治宜化湿行水。若通利太过，如苡仁、大腹皮等，诚恐堕胎，不可不防。连皮苓四钱冬瓜子皮各四钱地肤子三钱五加皮二钱陈广皮一钱汉防己一钱姜皮五分
妊娠至九月而语音忽喑，此胎气下迫，产后即痊，无庸调治。如因倾跌，或持重物，胎动下红，治宜升补。看血多鲜红，胎当可保；若血多带紫，其胎必堕，救亦无用。 吉林参一钱大麦冬三钱粉甘草五分炙升麻三分广陈皮八分大生地三钱红枣五枚

妊娠至七八月，小溲忽闭，此胎气压胞，宜升举之。潞党参三钱绵黄芪三钱炙甘草五分炙升麻三分大生地三钱软柴胡三分全当归二钱陈广皮一钱白术一钱白茯苓三钱

妊娠感冒，必须开泄外邪，邪退正安，正所以保胎。若用补药保胎，而不顾外邪，则邪无出路，势必深入，母危而子终不保。胎元全赖母气安和，母受外邪，邪去则母子俱安。

妊娠外感风寒，恶寒发热，苔白，头痛，口不作干。治宜温散。青防风一钱半老苏梗三钱生甘草五分净蝉衣一钱半陈广皮一钱葱白二钱
妊娠外感风热，发热头痛，口干苔黄，小溲甚赤。治宜清解。牛蒡子一钱半薄荷叶一钱净蝉衣一钱半冬桑叶一钱生甘草五分冬瓜子四钱生谷芽四钱鲜竹茹三钱
六、顺胎
顺胎之剂莫如“保产无忧散”（俗名“宫中十二味”），载《医学心悟•妊娠门》，至六七月服此方二三剂最妙。若阴虚之质，照方加南沙参四钱、大麦冬三钱、川石斛三钱。
保产无忧方：此方怀妊后，每月服一二剂，临月再服三二剂；若月份虽足，腹中似痛，总宜服此方，庶易产，并可免产后余患；若未及时而痛者，服之即安，真仙方也！若儿已离母体，下咽即死，断不可误服！慎之，慎之！黄芪蜜炙，八分当归一钱半川芎八分白芍一钱，酒炒，夏用一钱半炙草五分羌活五分厚朴姜汁炒，七分枳壳麸炒，六分蕲艾五分荆芥穗八分菟丝子一钱半川贝一钱姜一片《产科心法》加大腹皮五分。
七、临产
临产腹痛，须服“催生散”。全当归二钱川芎？八分生龟版四钱血余炭五分
临产腹痛难忍，身体素虚者，宜大补气血，作增水行舟之计。潞党参三钱绵黄芪四钱炙生地八钱炙甘草五分全当归二钱大白芍一钱半川芎？八分川贝母三钱菟丝子三钱生龟版四钱白茯苓三钱车前子三钱白蔻壳八分大白术一钱薄橘红一钱红枣五枚此方连服三剂，其胎自能顺流而下，且母子俱安，妙不可言（按：此方系百发百中之方）。
交骨不开临产交骨不开，用新鲜青鱼胆捣烂涂，即开。胞衣不下小儿已产，胞衣不下，诚恐上腾，贻害非浅，稳婆!稳婆：旧谓接生婆为稳婆。! 能以两指伸进拉下最妙。如用药，须和荣导下。全当归二钱大丹参三钱金香附一钱半南楂炭三钱莲房一个六一散三钱共煎汤调服。
八、产后
产后血晕，用醋炭熏之，其气自鼻而入即苏。产后腹痛，此瘀血阻气。治宜和营行瘀。全当归二钱大丹参三钱金香附一钱半川芎？八分南楂炭三钱桃仁泥八分
产后呕吐不止，此热血冲胃也。治宜行瘀和胃。陈广皮一钱制半夏一钱半大丹参二钱金香附一钱半南楂炭三钱苏木屑五分产后咳嗽不止，胸闷气喘，此血热冲肺也。治宜行瘀肃肺。大杏仁三钱桃仁泥八分南楂炭三钱全当归二钱大丹参二钱降香五分
产后神昏欲厥，此热血冲心也，最危难救，姑拟行瘀清心一法。琥珀屑过服，五分大丹参三钱云茯神三钱桃仁泥一钱净红花五分南楂炭三钱降香屑五分
附《医醇？义》治三冲法。冲胃：去恶平胃散。当归一钱川芎一钱桃仁一钱炮姜五分楂炭二钱广皮一钱茅术一钱厚朴一钱木香五分砂仁一钱苏木三分降香五分冲肺：去恶清肺汤。当归二钱川芎一钱桃仁一钱炮姜五分楂炭三钱延胡一钱苏子二钱桑皮三钱橘红二钱贝母二钱苏木三分降香五分童便一杯冲服。冲心：去恶冲心汤。当归二钱川芎一钱桃仁一钱半炮姜六分楂炭三钱延胡一钱琥珀一钱生熟蒲黄各六分丹参三钱牛膝二钱苏木三分降香五分灯芯三尺
按：先生不喜产后用温之法，故与《医醇？义》略有区别，然大体则同也。

产后恶露不多，少腹作痛，心悸头晕，汗多欲脱，此气血皆虚，而停瘀不下。治宜通补兼施。吉林参一钱苏木屑五分全当归二钱南楂炭三钱大丹参二钱金香附一钱半红枣五枚
产后恶露畅行，心悸，头晕眼花，汗多，惊惕不安，此血虚也。治宜和营。炒枣仁二钱全当归二钱柏子仁二钱粉甘草五分浮小麦五钱陈广皮一钱花龙齿二钱 
产后乳汁甚少，用通草煨猪蹄，每日服之，乳汁自多。

产后雇人乳子，自嫌乳汁撑胀难受，用炒麦芽二两煎服，乳汁即无（按：妙方）。
产后泄泻，脾虚湿蕴。治宜健脾化湿。大白术一钱川厚朴八分白茯苓二钱陈广皮一钱冬瓜子四钱粉甘草五分大枣二枚产后面浮足肿，胸腹作胀，此气血皆虚。治宜气血并补。潞党参三钱白茯苓二钱大白术一钱粉甘草五分炙生地三钱全当归二钱大白芍一钱半陈广皮一钱大枣三枚
产后因惊恐，或受郁闷，瘀血上阻包络而成癫症。治宜通络行瘀。大丹参三钱琥珀屑过服，三分净红花五分云茯神三钱（庶／虫）虫二枚产后气血皆亏，最多空窦，外邪易入，感冒风寒，恶寒发热，头痛苔白，口不作渴。治宜温散。黑荆芥一钱半净蝉衣一钱半粉甘草五分光杏仁三钱老苏梗一钱全当归二钱
产后发热口干，苔黄头痛。此风热侵肺。大力子一钱半净蝉衣一钱半薄荷叶一钱冬桑叶一钱生甘草五分产后去瘀太过，或半月，或一月，下血淋沥不止，此血虚也。治宜益气摄血。吉林参须八分西洋参一钱女贞子三钱大麦冬三钱旱莲草一钱半陈广皮一钱生甘草五分红枣五枚

九、女子杂症
（案 1） 女子最多肝郁，肝气上升犯胃，胸腹作痛，呕吐食少。治宜调肝和胃。全当归二钱大丹参二钱金香附一钱半台乌药一钱半细青皮一钱陈广皮一钱制半夏一钱半小厚朴八分大砂仁一钱焦谷芽四钱白檀香五分
（案 2） 胸腹作痛，内热口干，此肝阳上灼胃阴，胃失降令。治宜酸苦泄肝，甘凉养胃。大白芍一钱半左牡蛎四钱川楝子一钱半宣木瓜一钱半酒炒黄连一分淡吴萸一分北沙参四钱川石斛三钱陈广皮一钱冬瓜子四钱生熟谷芽各四钱肝气方：南沙参四钱黑料豆三钱陈广皮一钱连壳蔻八分云茯苓二钱冬瓜子四钱佛手柑一钱怀山药三钱生白芍一钱半生甘草五分生熟谷芽各四钱止痢良方：川石斛三钱生甘草三分赤茯苓三钱冬桑叶一钱半冬瓜子四钱川通草五分生熟谷芽各四钱陈广皮五分车前子二钱鲜荷叶一角如渴者去陈皮；不渴者去石斛本方重出，见“痢疾”（案 2）下。
又止呕痢方：本方重出，见“痢疾”（案 2）下。
治便溏热疖：川石斛三钱六一散三钱赤茯苓三钱冬桑叶一钱半鲜荷叶一角冬瓜子四钱川通草五分大腹皮一钱半甘菊花二钱生熟谷芽各四钱
（案 3）本案重出，见“痢疾”（案 4）。
丸方：吉林参须一两五钱北沙参烘研，六两云茯苓烘研，四两大白术土炒，一两五钱川楝肉炒，一两五钱茅苍术烘研，五两大白芍烘，二两炙甘草一两薄橘红烘研，二两川贝母去心，研，六两依法取末。川石斛四两冬瓜子八两生熟谷芽各八两大黑枣八两煎汤泛丸，每服三钱，开水送下。（案 4）本案重出，见“痢疾”（案 3）。
（案 5） 霍乱暑湿内蕴，淆乱清浊，霍乱吐泻，发热头晕，胸腹作痛，腿足转筋，舌苔黄白。治宜和中解表。广藿香一钱老苏梗一钱半荆芥穗一钱陈广皮一钱焦茅术一钱小厚朴一钱酒黄连二分淡吴萸二分宣木瓜一钱半大腹皮一钱半淡豆豉三钱川楝肉一钱半

十、小儿
（案 1） 邪热入里，三焦火盛，引动肝风上扰，肢掣发厥，发热口干，苔黄溲赤。症属急惊风。治宜生津清热，兼熄肝风。!原抄本眉批：按：“急惊用清熄，慢惊用温补，乃一定不易之理。”清熄，殆为清热熄风之意。!天花粉三钱川贝母三钱酒黄芩一钱黑山栀一钱半冬桑叶一钱半净连翘一钱半鲜竹茹一钱半芦根二两薄荷叶一钱生甘草五分羚羊角一钱
（案 2） 木旺克土，肌热泄泻，肢掣发厥，舌色淡红，症属慢惊。治宜抑木扶土。潞党参三钱赤茯苓二钱生白术一钱生甘草五分陈广皮一钱生白芍一钱半炮姜一钱大枣三枚

十一、外症
（案 1） 先天肾虚，后天脾弱，中失运化之权，下少生发之气，湿痰阻气，凝结成块，脉来沉弦。治宜益肾健脾，化痰理气。左牡蛎四钱甜川贝二钱台参须五分地肤子三钱女贞子三钱薄橘红一钱京赤芍一钱连皮苓四钱冬瓜子四钱六神曲三钱生熟谷芽各三钱陈香橼皮一钱桑枝一尺
（案 2） 脾肾久虚，肝阳太旺，挟湿热耗气灼荣，肾囊时流脂水、血水，少腹恶寒，湿热生痰，阻塞气机已著，脉来沉细而弦。治宜益肾清肝，健脾化湿。台参须八分南沙参四钱生杜仲三钱赤茯苓二钱陈香橼皮一钱京赤芍一钱金铃子一钱半山楂子三钱冬瓜子三钱地肤子三钱陈广皮一钱法半夏一钱半甜川贝二钱生熟谷芽各四钱
（一）目疾
（案 1） 目为肝窍，瞳神属肾，得血而后能视，肾阴肝血俱亏，精华不能上注，左目散光，右目作痛，阳升无制，挟热痰销铄营阴，脉来沉弦。治宜清肝益肾，兼化痰热。北沙参四钱川石斛三钱女贞子三钱黑料豆三钱杭菊花二钱夏枯草二钱生甘草五分天花粉二钱甜川贝三钱瓜蒌皮三钱鲜竹茹一钱甜杏仁三钱
（案 2） 目为肝窍，瞳神属肾，得血而能视，营血久虚，木火升腾无制，销铄营阴，左目散光，视物不甚清楚，咯血鼻衄，内热口干，脉来沉弦。治宜清肝明目发光。冬青子三钱黑料豆三钱北沙参四钱川石斛三钱甜川贝三钱鲜竹茹一钱生谷芽四钱生甘草五分大麦冬三钱冬瓜子四钱荸荠五枚
害眼方：酒木通一钱牡丹皮一钱半赤茯苓二钱京赤芍一钱冬桑叶一钱甘菊花二钱生甘草五分大贝母三钱黑山栀一钱半鲜竹茹一钱半灯心三尺鲜荷梗一尺
（二）湿疮
（案 1）本案重出，见“湿热”（案 1），本案处方多“川石斛三钱”一味。
（案 2）本案重出，见“湿热”（案 3），本案处方多“象贝母三钱”一味。
（案 3）本案重出，见“胸脘痛腹痛”（案 7）。
（案 4） 肌肤起颗成片，破碎时流脂水，腿足内热，暮肿朝消，湿热外发，下行自寻出路，脉来弦滑。抱恙多年，根深蒂固。治宜气血两清，缓缓图功。南沙参四钱京元参一钱天麦冬一钱半三钱! 天麦冬一钱半三钱：即天冬一钱半，麦冬三钱。!鲜生地五钱大玉竹三钱女贞子三钱牡丹皮一钱半仙遗粮三钱甜川贝三钱天花粉三钱梧桐花三钱川黄柏一钱光杏仁三钱鲜竹茹一钱川石斛三钱冬瓜子四钱生谷芽四钱钩藤勾一钱半犀角尖磨冲，一分牛黄研，过服，五厘
（三）瘰疬
（案 1） 肝阳升腾之势渐平，津液宣布，内热口干较前已减。惟颈生瘰疬，偏右腋下又结痰核，脾肾久虚，痰热蕴结，耗气灼阴，脉弦略退，沉滑如常。宜宗前法进治。西洋参烘，三两大麦冬炒，六两甜川贝去心，六两瓜蒌皮炒，六两白矾研，三钱糯米粉八两白茯苓烘，四两冬青子六两薄橘红一两依法取末。川石斛六两鲜竹茹三两荸荠打碎，十二两煎汤泛丸，每服三钱，开水送下。
十二、白带
（案 1） 肝阳上亢之势渐平，肺气肃降，内热口干、脘闷腹胀均已轻减，腿足暮肿朝消，月事愆期，白带时下，甚则怯冷手震。阴血久虚，湿痰阻胃，脉来弦细。宜宗前法进治。连皮苓四钱冬瓜子皮各四钱地肤子三钱川石斛三钱北沙参四钱大麦冬三钱川楝肉切，一钱半川贝母三钱瓜蒌皮三钱广皮白五分甜杏仁三钱生熟谷芽各四钱灯心三尺 
（案 2）本案重出，见“胸脘痛腹痛”（案 12）。
（案 3） 阴血久虚，肝阳上灼胃阴，冲任失司，带脉约束无权，血崩成块，带下甚多，心悸内热，头眩眼花，肢节酸痛，腿足浮肿，脉来沉细而弦。治宜养血清肝，兼和胃气。常服方：吉林参须八分西洋参一钱半大麦冬三钱大生地四钱阿胶珠一钱女贞子三钱旱莲草一钱生杜仲三钱剪芡实三钱怀山药三钱川石斛三钱川黄柏五分陈广皮一钱生甘草五分燕窝根一钱半生熟谷芽各四钱银杏肉十粒临时方：吉林参须八分西洋参一钱半大麦冬三钱大生地三钱阿胶珠一钱生甘草五分川石斛三钱生杜仲三钱陈广皮五分黑料豆三钱龙眼肉五枚
（案 4）本案重出，见“胸脘痛腹痛”（案 14）。
（案 5） 气血皆虚，中无砥柱，肝阳升腾无制，销铄肺胃阴液，知饥少纳，心悸，内热口干，头眩，带下腰痛，带脉约束无权，脉来细弦。治宜益气补阴，兼清肝阳。吉林参须五分北沙参四钱柏子仁二钱生杜仲三钱女贞子三钱大白芍一钱半怀山药二钱黄柏五分粉甘草五分车前子二钱剪芡实三钱陈广皮八分冬瓜子四钱川石斛三钱生熟谷芽各四钱银杏肉十粒
（案 6） 脾土久虚，湿热阻胃，气失降令，脘痛腹胀，内热口干，头痛眼花，腰酸带下。阴血内损，木火升腾无制，销铄津液，脉来细弦而数。治宜健脾化湿，兼益阴制阳法。大白芍一钱半左牡蛎四钱川楝肉一钱半宣木瓜二钱西洋参一钱大麦冬三钱瓜蒌皮三钱广皮白一钱冬瓜子四钱鲜竹茹一钱云茯神三钱炙内金二钱银杏十粒
（案 7）本案重出，见“不寐”（案 1）。
（案 8）本案重出，见“头眩痛”（案 17）。


??

??

??

??


